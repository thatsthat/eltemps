Una forta tempesta de pols ha ofegat aquesta setmana el centre i el nord de l'Iraq, especialment la ciutat de Kirkuk, que ha quedat tenyida per una espessa boirina taronja. També s'ha vist afectada la carretera entre Bagdad i Mossul, prop de la zona de Baiji, a la província iraquiana de Salah ad-Din.

 

La tempesta ha reduït dràsticament la visibilitat i ha interromput la vida quotidiana de milers de persones, especialment la d'aquelles amb afeccions respiratòries. Davant d'aquesta situació, les autoritats han recomanat quedar-se als interiors i utilitzar mascareta.

Aquest tipus de fenomen és relativament habitual al país de l'Orient Mitjà, però la seva freqüència i intensitat han augmentat notablement en els últims anys. Darrere d'aquest increment hi ha factors com la sequera, la desertificació i els efectes del canvi climàtic.

Els serveis meteorològics del país han alertat que en els pròxims dies es podrien repetir fenòmens similars, ja que l'escassetat de pluges i la sequera persistent continua afectant la regió.

El satèl·lit Copernicus va captar el moment de la tempesta de sorra:

The Sentinel 3 satellite detected a large dust storm over central #Iraq.
Data : @CopernicusEUhttps://t.co/3yeOvJjIb4 pic.twitter.com/WpogHnRocf
 🛰️Abdullah Zakaria (@Abdullah25544U) May 5, 2025
