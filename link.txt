Continuarem amb un temps estable, es mantenen les altes pressions i ens portaran un dimarts amb poques novetats.

Sol i alguns ruixats de tarda

Matinada i matí amb pocs núvols, matí assolellat amb mínimes una mica més altes, continuaran sense baixar dels 20 graus a la façana litoral i es continuarà dormint millor a les comarques interiors, Prepirineu i Pirineu.  A partir del migdia, creixeran nuvolades al Pirineu, Prepirineu i nord-est, i alguna nuvolada al prelitoral.  Tindrem alguns ruixats o tronades de tarda, més probables entre el Ripollès i el nord de la Garrotxa. També s'ennuvolarà al vessant nord del Pirineu on no es descarta també alguna gota.

Una mica més de calor

Les mínimes seran una mica més altes i les màximes seran molt semblants, valors de 35-36 ºC per Ponent i Terres de l'Ebre, i de 32 a 24 °C a la Catalunya Central. Poden recular una mica les temperatures al Pirineu.

 

 

I dimecres...

Temps encara més estable, tindrem un altre dia amb més sol que núvols, però no es descarten nuvolades de tarda al Pirineu i menys possibilitats de ruixats. La temperatura pot pujar una mica més en alguns indrets. Temperatura lleugerament a l'alça fins divendres, el cap de setmana es normalitzaran les temperatures.

 
