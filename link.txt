Aquest dimarts es mantindrà el temps inestable per la presència vertical a Catalunya d'un solc d'aire fred en altura, que des d'aquest dilluns ens ha portat ruixats i tempestes localment intenses, fins i tot torrencials. La part més activa haurà passat, però encara hi haura risc de pluja que pot ser forta.

Possibilitat de xàfecs intensos

Hem d'esperar un dia de núvols, de cel majoritàriament ennuvolat. Les úniques clarianes més o menys importants del dia s'obriran cap a l'extrem nord del litoral, a la Costa Brava, a les comarqes de Ponent i també en algun sector interior de les Terres de l'Ebre.

Pel que fa a la pluja, de matinada els ruixats més importants han afectat el terç nord del país, mentre que al llarg de les primeres hores del matí es concenctranar cap a l'àrea de la Costa Central entre les comarques de Barcelona, el Penedès i el nord del Camp de Tarragona. Preisament a la costa els ruixats es veuran alimentats per un lleuger rebuf entre el vent de tramuntana i mestral.

De cara a la tarda la probabilitat de pluja més intensa es traslladarà cap a la Catalunya Central i el Pirineu i Prepirineu més oriental. Mantindrem els avisos activats per intensitat de pluja, tot i que ja no amb un perill tan alt com el d'aquest diluns i també per acumulació de pluja, perquè en alguns sectors es poden sobrepassar els 100 mm acumulats des de la jornada d'ahir.

Avisos per intensitat i acumulació de pluja previstos per dimarts (Meteocat / 3Cat)

Més fresca

La temperatura de primera hora quedarà clarament més curta, sobretot a comarques interors. A punts de la meitat oest del país fins i tot podran recular entre 4 i 6 graus respecte als valors d'avui. El descens serà poc o gens notori a la façana itoral, sobretot de la Costa Central i Brava. 

Al migdia la situació serà semblant, una tempertura que continuarà la tendència a la baixa, en alguns casos acusada. Si aquest dilluns arran de mar s'ha mantngut l'ambient força càlid i xafogós, demà sí que també es notarà clarament una refrescada. En conjunt, les màximes es mouran entre els 23 i els 28 graus, les més altes a Ponent i l'interior de l'Ebre.

I dimecres...

De cara a dimecres el solc d'aire fred en alçada s'anirà retirant i això garantirà un dia de temps més estable i amb estones de sol, tot i que es repetirà algun ruixat de caràcter menys intens i més local a les comarques del nord-est. La temperatura diürna es recuperarà clarament.
