Fins al cap de setmana, sembla que l'estabilitat atmosfèrica serà la gran protagonista del temps, amb altes pressions fins que a finals del cap de setmana arribarà una mica d'aire fred en alçada que tornarà a portar alguns ruixats i tronades al nord de Catalunya.

De moment aquest dijous, el temps serà majoritàriament assolellat, amb alguns núvols baixos al matí al litoral de la Costa Daurada i punts de la costa central. A partir de migdia s'obriran aquests núvols i s'imposarà el sol. El dia començarà amb sol a la resta del país, amb algunes nuvolades a la tarda al Pirineu que no sembla que hagin de portar precipitacions. La temperatura nocturna serà una mica més alta; la diürna es mantindrà sense canvis.

L'Ampolla (Gemma Monllau)

Divendres

Continuarà el temps assolellat a tot el país, amb alguns núvols al matí al litoral sud i central, que no acabaran de trencar-se completament durant el dia. També a la tarda creixeran els núvols convectius al Pirineu, que no esperem que donin precipitacions. La temperatura es mantindrà sense canvis.

Els següents dies...

Dissabte, tot i el sol, a la tarda ja pot fer algun ruixat al Pirineu i diumenge la possibilitat de ruixats i de tronades al Pirineu augmentarà.
