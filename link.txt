Aquest dimecres l'aire fred tendirà a retirar-se lleugerament, per la qual cosa els ruixats i les tempestes aniran a menys i el sol es voldrà tornar a imposar en un bon grapat de comarques. De fet, probablement ens trobem davant d'uns dels dies més estables d'aquesta setmana.
 

Menys ruixats i més estones de sol

Durant la matinada, els núvols han anat a menys en general, però hem començat el dia amb boires matinals i núvols baixos en punts de la Catalunya Central i en altres planes, valls i fondalades interiors. També a punts de l'extrem nord-est del país. A la resta, amb ambient assolellat.

A partir del migdia hem d'esperar que creixin algunes nuvolades al Pirineu, en alguns punts del Prepirineu, però també a les comarques gironines. Serà aquí on pot caure algun ruixat o tronada, pero molt més local que els últims dies i amb menor intensitat. De fet, ja no tindrem avisos activats del Servei Meteorològic de Catalunya. En principi, tampoc esprem que es repeteixin les pedregades o calamarsades dels últims dies.

També es poden formar nuvolades en altres zones de muntanya, com el massís del Port. A la costa del sud de Barcelona, del Camp de Tarragona, la Catalunya Central o de les comarques de Ponent hi continuarà fent un bon sol.

Arc de Sant Martí a Sant Martí Sarroca (Cristina Sanz)

Fresca matinal, ambient més suau al migdia

Hem donat el tret de sortida al dimecres amb un ambient fresc a primera hora, en general més que aquest dimarts, sobretot a les comarques gironines  a Ponent. EN canvi s'han mantingut sense canvis a punts del acosta i prelitoral sud o de la Catalunya Central. Per tant, les han oscil·lat entre els 4 i els 12 graus en general i han quedat clarament negatives a l'alta muntanya, tot i que ja no tant com ahir.

Al migdia, els termòmetres voldran anar cap amunt i, en conjunt, seran entre 2 i 5 graus més alts que avui. Aquesta remuntada serà una mica més important on aquest dimarts els termòmetres hagin quedat més frenats a causa dels núvols o ruixats. És a dir, al sector central del litoral i el prelitoral o el sud de la Catalunya Central. En canvi, cap a la costa de l'Ebre podran quedar una mica més frenats. Així doncs, esperem màxmes que es mouran entre els 18 i 23 ºC.
 

I dijous...

Els ruixats, xàfecs i tronades augmentaran. Al matí, de manera irregular, més modesta i, al terç sud i a la tarda, en forma de xàfecs i tempestes una mica més intensos en zones d'interior. Poden tornar algunes calamarsades. La temperatura mínima pujarà en general, però la diürna quedarà novament frenada al ser menys nombroses les estones de sol.
