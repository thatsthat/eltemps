L'últim diumenge de l'estiu serà de pluja a moltes comarques. Arriba un gran solc d'aire fred, i ens afecta la part davantera, la més activa. El canvi de temps ha començat pel nord-oest del país, i s'anirà concentrant després al litoral i al terç nord. 
Precipitacions intenses i abundantsHem tingut els primers xàfecs al llarg de la matinada, concentrats a l'oest del Pirineu i Pirineu. El Servei Meteorològic de Catalunya ha activat avisos per temps violent. Fins a les 6.30 del matí, els registres més importants eren els 12 mm del Pont de Suert i els 11 de Vielha. 
Durant el matí seguirà plovent pel nord-oest, i no descartem que es formin altres xàfecs més dispersos i puntuals per altres punts del país, sempre seguint el moviment inicial de sud-oest a nord-est, i amb probabilitat que també toquin el litoral.
Amb el pas de les hores, les pluges s'aniran generalitzant i intensificant. Entraran tempestes més potents per les Terres de l'Ebre, avançaran per l'interior de Catalunya i acabaran desembocant a la façana litoral. Seran més probables els xàfecs localment forts, amb tempesta, quantitats abundants de precipitació i possibles calamarsades i altres fenòmens violents, com ventades. El Servei Meteorològic de Catalunya ha activat avisos per intensitat de pluja. Temperatura en descens per l'interiorCom sempre passa en aquest tipus de situacions, el canvi de temperatura arribarà per fases. D'entrada, es nota el descens de la temperatura de primera hora a alta muntanya, però a la resta encara han pujat una mica més. #mapa_refixed {height:800px}@media (max-width: 767px){#mapa_refixed {height:550px;}} Al migdia tindrem baixades de 3 o 4 ºC en molts punts de l'oest, i de més graus al Pirineu, Prepirineu i punts d'interior del nord-est. A la façana litoral la baixada arribarà durant la nit. Amb tot això, els valors més alts del dia fregaran els 29 ºC a les Terres de l'Ebre, l'interior del nord-est, el prelitoral i Ponent.I dilluns...El temps canviarà radicalment, farà més sol, però tindrem un ambient més fresc. Tot i la tendència a les clarianes, encara tindrem ruixats de matinada i, de nou, a la tarda o vespre en punts del Pirineu i del nord-est. La cota de neu voltarà els 2.100 metres. 
