L'arribada de l'exhuracà Gabrielle a l'oest peninsular portarà un canvi de temps. L'ull de la pertorbació se situarà, probablement, al sud-oest peninsular aquest diumenge, però després pot focalitzar-se a l'entorn mediterrani. Els nous mapes reforcen la previsió de pluja a l'extrem sud de Catalunya i al País Valencià durant les pròximes hores, fins dilluns. Protecció Civil ha posat en alerta el pla Inuncat davant del possible impacte de la pluja a les Terres de l'Ebre. 
Més núvols i plugims matinalsEl sol de dissabte donarà pas a un cel més ennuvolat en general, sobretot durant el matí, quan arribarà una banda de núvols més compacta des del sud-oest, que anirà avançant cap al nord-est. Es poden donar alguns plugims transitoris, més probables cap a la Vall d'Aran i l'Alt Pirineu. Mentrestant, a la façana litoral continuarem tenint núvols baixos alimentats pels vents humits, amb possibilitat d'alguns plugims costaners. En el cas de l'extrem sud, ja pot entrar algun xàfec matinal més intens. Tarda amb xàfecs puntualment intensos, i pluja abundant a l'extrem sudD'altra banda, avui entrarà més aire fred per les capes altes atmosfèriques, i això ajudarà a la formació de xàfecs irregulars, però puntualment intensos, a partir del migdia. 
En principi, a l'espera de com evolucioni la depressió, els ruixats afectarien la meitat sud del litoral i prelitoral, i punts del Prepirineu i nord i l'oest de la Catalunya Central. El Servei Meteorològic de Catalunya ha activat un avís per intensitat de pluja, de nivell 3 sobre 6. Es calculen registres generals poc abundants, tot i que de manera localitzada es poden superar els 40 mm. En el cas del sud de les Terres de l'Ebre, al Baix Ebre i al Montsià, també hi ha un avís per acumulació de més de 100 mm en 24 hores, per la previsió de pluja més persistent. Algun model, com l'Arome francès, calcula registres superiors als 200 mm a l'entorn del massís del Port. 
Temperatura amb pocs canvisAmb una matinada de núvols abundants, hem començat el dia amb valors 3 o 4 graus més alts que els del dia anterior, fins i tot més per l'oest i pel terç nord. Les temperatures màximes seran semblants a les de dissabte en general, amb petites pujades o baixades. Els valors més alts continuaran a Ponent, on voltaran els 29 °C. Es calculen uns 27 o 28 °C per les Terres de l'Ebre.#mapa_refixed {height:800px}@media (max-width: 767px){#mapa_refixed {height:550px;}} I dilluns...Seguirem sota la influència de la Gabrielle. Tot i que estarà més desdibuixada, reforçarà l'entrada de vents de llevant a Catalunya i al País Valencià. Per això tindrem nuvolades al llarg del dia. S'esperen xàfecs entre la matinada i primera hora de la tarda a la meitat sud, i a la tarda també pel Pirineu i Prepirineu. Estan activats els avisos per intensitat i acumulació de precipitació. 
