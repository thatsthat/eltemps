L'anticicló de les Açores es manté ferm damunt l'Atlàntic i això garanteix un temps estable, amb excepcions. De moment, aquest divendres tindrem presència de més núvols, associats a sistemes frontals que passen per França. De cara al cap de setmana, l'acostament d'una línia frontal provocarà alguns canvis més. Cel variable El divendres començarà amb boires matinals en punts de la Depressió Central, com a Osona, el pla de Bages, la conca d'Òdena o fins i tot també alguna raconada del pla de Lleida. Totes es desfaran al llarg del matí. Tindrem núvols una mica més gruixuts en punts de la costa, en especial del sector central, que també s'aniran trencant al llarg del matí. Per damunt de núvols baixos i boires, passaran bandes de núvols alts i mitjans. Durant la tarda creixeran algunes nuvolades d'evolució al Pirineu i altres zones de muntanya, però seran poc importants i no esperem que arribin a deixar cap gota. A la resta parlarem de sol enterbolit pel pas de núvols alts i mitjans. 
La temperatura tendeix a remuntar El matí ha començat amb un ambient una mica menys fresc en general, tret de l'extrem nord-est, on les temperatures han baixat. Els valors de primera hora han quedat ubicats entre 12 i 16 graus a bona part de l'interior i lleugerament per sota dels 20 arran de mar. Al Pirineu han baixat per sota dels 10 graus. #mapa_refixed {height:800px}@media (max-width: 767px){#mapa_refixed {height:550px;}} A les hores centrals de la jornada notarem una mica més de calor que ahir a la façana litoral i al prelitoral, mentre que a la resta tindrem valors molt semblants. Les màximes estaran entre 22 i 27 °C, però podrem arribar fins a 29 en zones de les Terres de l'Ebre o 28 ºC per Ponent. I el cap de setmana... Un front arribarà per l'oest de Catalunya dissabte a última hora i portarà alguns ruixats a l'extrem nord del Pirineu. Entrarà vent del nord i això provocarà xàfecs a causa del rebuf en punts del litoral central durant la matinada de diumenge. A la tarda, algun ruixat més al nord-est. La temperatura tocarà sostre dissabte, amb màximes superiors a 30 °C, i caurà de cara a diumenge.
