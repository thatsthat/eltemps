Humitats elevades i lleuger vent de mar cap a terra faran que tornin a sovintejar els núvols baixos al litoral, especialment a la costa Daurada i també a les Terres de l'Ebre, no fa net la inestabilitat del Pirineu, que podria anar a més de cara al cap de setmana i l'inici de la setmana vinent, amb l'arribada d'aire més fresc en alçada.

Sol, però...

El temps de dijous seguirà sent majoritàriament assolellat a la major part del país, tot i que amb aquests núvols baixos al litoral sud, que hi haurà moments que seran més compactes i d'altres que es trencaran en grans clarianes. Quan faci sol la temperatura pujarà i també ho farà la xafogor a causa de l'elevada humitat.

Vicenç Carrera, Vinallop

A la tarda creixeran nuvolades al Pirineu que acabaran donant algunes gotellades al Pallars, l'Alta Ribagorça i l'Aran.

La temperatura es mantindrà sense canvis importats, amb xafogor al litoral.

Una mica més de núvols

Divendres comença a arribar aquest aire més fresc que entra per les capes més altes de la troposfera que afavorirà el creixement de nuvolades. El matí serà variable, amb nuvolades més descatables a ponent que guanyaran terreny cap a la Catalunya Central i el Pirineu, i més sol al litoral, però amb núvols alts.

La tarda serà d'alguns ruixats a l'Alt Pirineu i a l'interior de les Terres de l'Ebre, i d'intervals amb núvols que arribaran fins al litoral i que faran que la temperatura quedi una mica més curta.

Mercedes Creus, Roses

El cap de setmana

L'aire fred seguirà facilitant el creixement de nuvolades, amb un temps variable i amb la possibilitat de ruixats de distribució molt irregular. L'ambient seguirà calorós, però amb temperatures que tendiran a baixar sensiblement en els moments en què s'ennuvoli.

Paco Cabanes, la Ràpita

 
