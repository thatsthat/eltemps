Aquest dilluns obrim un període de temps més típic d'estiu, en el sentit que farà més sol, tindrem alguna tronada de tarda i pujaran les temperatures, fins i tot per sobre del normal per a l'època.

Ambient més assolellat

El matí començarà amb núvols baixos en punts de la Catalunya Central i el terç sud, fins i tot amb possibilitat de quatre gotes cap al Montsià. Són núvols que s'aniran trencant i donaran pas a unes hores centrals del dia força assolellades.

Per altra banda, a partir del migdia creixeran núvols d'evolució cap al Pirineu i Prepirineu, i també en poden arribar pel nord de Ponent. Pot caure algun xàfec o tempesta dispersa i amb poca aigua, més probable cap al Prepirineu occidental. Al final de la jornada poden tornar els núvols baixos cap al sud de la Costa Daurada.

Més calor

La temperatura començarà a recuperar-se, de la mà del sol i del vent dominant del sud o sud-est, que bufarà amb alguns cops forts a l'Alt Empordà. Registrarem valors 3 o 4 ºC superiors als de diumenge en molts indrets d'interior, fins i tot algunes pujades més importants. A bona part de la costa i del prelitoral, la pujada no es notarà gaire. Els registres màximes arribaran al 33 o 34 ºC per Ponent, o als 31-32ºC en punts de la Catalunya Central o de l'Empordà.

Evolució de la temperatura prevista per a dilluns a les 14 UTC(WRF/TVC)

 

I dimarts...

Es mantindrà el domini del sol, la presència d'alguns núvols baixos i la formació d'alguna nuvolada de tarda al Pirineu Occidental. La temperatura continuarà pujant. Si mirem el meteograma de la ciutat de Barcelona, es veu com la temperatura se situarà entre 4 i 5 ºC per sota de la mitjana durant els pròxims dies. El cap de setmana vinent, tornarien a baixar.

Meteograma de la ciutat de Barcelona(GEFS/TVC)

 

 
