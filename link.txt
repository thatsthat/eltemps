La part final de la setmana, coincidint amb el pont de la Diada, el temps es mostrarà encara insegur però amb matisos. Estan activats els avisos del Servei Meteorològic de Catalunya per intensitat de pluja, de moment per a divendres i dissabte.Cel amenaçador a Calella (Tino Valduvieco)Divendres, els ruixats van a mésAquest divendres tornem a tenir un solc d'aire fred sobre la vertical de Catalunya, i això farà que els ruixats tornin a anar a més, a afectar més comarques. Per tant, els núvols guanyaran terreny a les estones de sol, tot i que hi haurà algun moment de cel serè. El dia ha començat amb núvols baixos abundants a la meitat est i el nord de Catalunya, i més sol cap a Ponent i les Terres de l'Ebre. Durant el matí pot caure alguna gota en punts del litoral o prelitoral nord, i cap al migdia a la Costa Central. Però serà a partir del migdia quan les nuvolades d'evolució deixaran ruixats localment forts en diversos punts de muntanya interiors, serralada prelitoral (incloent-hi el massís dels Ports), Pirineu i Prepirineu (sobretot l'oriental) o l'est de la Catalunya Central. Els xàfecs també poden repetir al litoral central i, al final del dia, a la Costa Daurada, tot i que de manera molt més dispersa. Màximes de fins a 31 ºCLes temperatures a trenc d'alba no han estat tan fresques com ahir: el mercuri s'ha recuperat lleugerament a causa de la presència de més núvols.  La presència de nuvolositat abundant també farà que, al migdia, tinguem poca calor o una calor continguda en general, amb màximes d'entre 24 i 29 ºC en molts casos, i de fins a uns 31 ºC per Ponent.#mapa_refixed {height:800px}@media (max-width: 767px){#mapa_refixed {height:550px;}}
Dissabte, dia de temps insegurMapes en mà, sembla que dissabte seria el dia més inestable del que queda de setmana. Acabarà de passar el solc d'aire fred per la vertical de casa nostra, i alimentarà ruixats i tronades irregulars. Cel mig ennuvolat des de Bellmunt (Sant Pere de Torelló) (Jordi Juvanteny)Es combinaran també amb algunes escletxes de sol i, ara per ara, no sembla que hàgim d'esperar registres abundants de precipitació. En quedaran força al marge les comarques de Ponent i les Terres de l'Ebre.La temperatura es mantindrà en valors força semblants, els habituals en aquestes dates de mitjans del mes de setembre. Això vol dir que les mínimes se situaran entre els 16 i els 22 ºC, més baixes al Pirineu, i les màximes s'ubicaran entre els 25 i els 30 ºC en molts casos. Poden quedar lleugerament per sobre a les comarques de Ponent o de l'interior de les Terres de l'Ebre.Diumenge, torna el solEl temps s'estabilitzarà i el sol serà el clar protagonista de la jornada. Així doncs, acabarem el pont amb un dia de temps ben tranquil i sense risc de ruixats. Pocs núvols, tret d'alguna nuvolada puntual de tarda. Lògicament, amb més sol, la temperatura es podrà enfilar amb més ganes de dia, especialment a l'interior.
