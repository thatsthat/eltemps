El cap de setmana estarà marcat per l'aire fred per les capes altes i mitjanes de l'atmosfera, que seguirà alimentant la formació de tempestes localment fortes. Protecció Civil ha posat en alerta el pla Inuncat.  A la superfície, la calor s'anirà moderant de manera progressiva.
 

#ProteccióCivil activem en Alerta el pla #INUNCAT per la previsió de pluges intenses ⛈️ aquesta tarda i el cap de setmana especialment a la Catalunya Central

Es demana molta prudència en les activitats a l'aire lliure i en la mobilitat

Més informació 👇https://t.co/liE7hRI7AV pic.twitter.com/RPm812tc35
 Protecció civil (@emergenciescat) July 4, 2025

Dissabte més variable i amb tempestes fortes

De moment, tot indica que dissabte serà el dia més insegur del cap de setmana. El matí serà variable en general, per l'arribada de núvols des de l'Aragó, potser fins i tot amb alguna gotellada matinal pel nord-oest.

Entre mig matí i el migdia creixeran les primeres tempestes al Pirineu, que donaran pas a una tarda de fenòmens localment intensos, amb tempesta acompanyada de pedra o calamarsa, i també amb fortes ventades. Els xàfecs i les tempestes afectaran moltes comarques de l'interior de la meitat nord. De manera més dispersa i puntual poden afectar les Terres de l'Ebre i la Costa Brava i, al final del dia, punts de la Costa Central. El Servei Meteorològic de Catalunya ha activat un avís per intensitat de pluja. Es registraran quantitats puntualment abundants.
 

Baixarà la temperatura nocturna

Per a la matinada de dissabte encara hi ha un avís per calor nocturna, i el dia començarà amb temperatures més altes que les de divendres. A partir de llavors, esperem unes màximes semblants en general, però força més baixes en punts del quadrant nord-est. En qualsevol cas, encara es poden registrar valors de 38 o 39 ºC per Ponent i uns 37 o 38 ºC per les Terres de l'Ebre. La nit de dissabte a diumenge portarà temperatures més baixes gairebé arreu, tret del litoral. Per l'interior esperem baixades de 3 o 4 ºC en molts casos.  

Diumenge, la temperatura baixa

L'últim dia de la setmana es caracteritzarà per unes temperatures més moderades, que donaran un lleuger respir després d'una setmana de valors molt extrems, de canícula avançada. Malgrat tot, el descens de la temperatura no es notarà a tot arreu igual. L'aire fred en altura començarà a retirar-se, però el temps seguirà una mica insegur.

Tempesta de dijous a la Pobla de Massaluca (Eloi Coso)

Sol i tempestes

Molt probablement, el dia començarà amb alguns núvols en retirada per la façana litoral, fins i tot amb possibilitat d'algun xàfec a la meitat nord del litoral. A la resta, esperem un matí de sol en general. El cel anirà canviant a partir de mig matí i el migdia, amb l'arribada de més núvols per l'oest i amb la formació de nuvolades d'evolució. Es repetiran les tempestes, començant pel Pirineu i evolucionant per la meitat nord durant la tarda. És possible que els xàfecs també afectin la costa, en aquesta ocasió amb més força. Fins i tot, al final del dia, els xàfecs es podrien presentar a la Costa Daurada. Per Ponent, l'interior del Camp de Tarragona i de les Terres de l'Ebre, la possibilitat de pluja serà molt menor.

Temperatura en descens, calor més moderada

Com hem dit abans, la nit de dissabte a diumenge serà de més ben dormir en molts punts d'interior, on la temperatura baixarà 3 o 4 ºC. Al litoral, la temperatura de primera hora serà molt semblant a la del dia anterior. Valors tropicals o tòrrids en molts casos. Pel que fa a les màximes, seran 4 o 5 ºC més baixes en molts punts del centre i per l'oest de Catalunya. En sentit contrari, la temperatura es recuperarà de la davallada del dia anterior en punts del nord-est. A la resta, els canvis seran poc significatius. Els valors més alts, d'uns 37 ºC, es donaran a les Terres de l'Ebre i al Prelitoral Central. Per Ponent, tot i el descens de la temp