Aquest divendres seguirem sota el domini de les altes pressions, per la qual cosa el temps serà ben estable a la major part del país. Tot i que el risc de pluja serà baix o molt baix, haurem de tenir en compte alguns "peròs" abans de sortir de casa. Núvols al nord-estEl dia començarà assolellat a bona part del país, però tindrem núvols que deixaran el cel mig ennuvolat i fins i tot a estones tapat a les comarques del nord-est, entre Barcelona i Girona. No seria impossible que deixessin alguna gotellada en aquestes zones de la meitat nord del litoral i prelitoral. També tindrem boires, boirines i algun banc d'estrats baixos en punts de la Catalunya Central i del nord de Ponent, que es trencaran amb l'avenç del matí.A la tarda es mantindrà el cel serè a la major part del país, però també es mantindran els núvols a la zona del quadrant nord-est, de nou amb possibilitat d'alguns ruixats dispersos, pels volts del Montseny i la serralada Transversal, amb possibilitat que alguna gotellada arribi al sud de la Costa Brava.
La temperatura tendeix a pujarEls termòmetres tendiran a recuperar-se i a poc a poc ens anirem acostant als valors habituals per a aquestes dates, després d'uns dies amb ambient que podríem considerar de tardor més avançada, de l'octubre. Malgrat tot, hem començat el dia amb valors frescos: ens movem entre els 6 i 17 graus en general, tot i que ha tornat a glaçar lleugerament en punts de l'alta muntanya. Al migdia també tindrem una pujada d'entre 1 i 4 graus, fins i tot una mica més a les comarques nord-orientals. Més temperatures s'acostaran a la marca dels 24 o 25 graus al migdia, i arribaran fins als 26 graus a l'interior de l'Ebre.#mapa_refixed {height:800px}@media (max-width: 767px){#mapa_refixed {height:550px;}} I el cap de setmana...Estarem pendents de l'arribada de l'exhuracà Gabrielle convertit en borrasca extratropical a la façana atlàntica de la península Ibèrica, però de moment sembla que no afectarà de manera directa Catalunya. A casa nostra tindrem un temps que vindrà marcat pel cel variable el dissabte i per ruixats el diumenge, però no parlarem de cap gran temporal. La temperatura continuarà amb una tendència a l'alça fins dissabte. 

