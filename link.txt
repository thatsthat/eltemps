Després d'un petit i insignificant canvi de temps entre dilluns i dimarts, durant la segona meitat de la setmana s'imposaran les altes pressions, i això ens fa preveure un temps tranquil. Es mantenen els núvols al litoral Aquest dimecres el tornarem a començar amb núvols baixos repartits a bona part de la façana costanera, sobretot a la Costa Daurada. A primeres hores també faran acte de presència a punts de la Catalunya Central, però es trencaran a mesura que avanci el matí. Els de prop del mar es mantindran també a la tarda, tot i que en menor extensió i sobretot entorn del Camp de Tarragona. Malgrat tot, no esperem que deixin precipitació. A la resta hem d'esperar un cel poc ennuvolat pel pas de bandes de núvols prims, però en general amb domini de l'ambient assolellat, tot i el creixement d'algunes tímides nuvolades d'evolució en zones de muntanya del Pirineu.
La calor s'intensifica A primera hora, la temperatura s'ha mantingut amb pocs canvis. Després d'una matinada poc fresca, els valors mínims han quedat entre els 16 i els 22 graus, tot i que els més alts a la costa tornaran a rondar els 23 o 24, a tocar de la nit tòrrida, per exemple, al centre de la ciutat de Barcelona. A les hores centrals de la jornada els termòmetres s'enfilaran amb més ganes. Esperem màximes entre 2 i 4 graus més altes que les d'aquest dimarts, tret de la façana costanera, on es mantindran sense grans canvis. A primeres hores de la tarda la temperatura es mourà entre els 28 i els 33 graus en molts casos. Poden arribar als 34 a punts de la Catalunya Central o de l'interior de l'Ebre i de Ponent, on no descartem fregar els 35. #mapa_refixed {height:800px}@media (max-width: 767px){#mapa_refixed {height:550px;}} I dijous... Al matí el cel es mantindrà serè amb el permís d'alguns núvols baixos, més importants a les Terres de l'Ebre. A la tarda la situació de calma tindrà continuïtat, només amb el creixement de nuvolades al Pirineu.
