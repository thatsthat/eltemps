Aquest dimecres els ruixats reapareixeran al litoral central, la Costa Daurada i les Terres de l'Ebre, fins i tot amb la possibilitat d'alguna tempesta que podria descarregar amb intensitat. Els núvols seran abundants al litoral al matí, amb ruixats a primeres hores que no acabarà de desaparèixer al llarg del dia. Les clarianes seran més generalitzades al prelitoral, i el dia serà radicalment assolellat i estiuenc a l'Alt Pirineu i a bona part del pla de Lleida.La temperatura, que s'ha normalitzat per l'època de l'any, pujarà una mica, excepte al litoral sud, on baixarà una mica a causa del cel ennuvolat.DijousLa inestabilitat atmosfèrica anirà augmentant progressivament fins al cap de setmana amb l'entrada d'aire fred a les capes altes de l'atmosfera que farà augmentar la possibilitat de precipitacions, i fins i tot la possibilitat que vagin acompanyades de fenòmens violents.Aquest dijous al matí ja descarregaran ruixats a la Costa Daurada, mentre que a la resta del país hi haurà grans clarianes i fins i tot molt de sol a l'Alt Pirineu. A la tarda els ruixats i esporàdicament les tempestes, sovintejaran al nord de Catalunya, i localment podran anar acompanyades de calamarsa.Santa Coloma de Cervelló (Irene Antúnez)Els pròxims diesDivendres i el cap de setmana la possibilitat de precipitacions augmentarà, i també la de pluges fortes. El dia més inestable serà dissabte, les temperatures també aniran a la baixa.
