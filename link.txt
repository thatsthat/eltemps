Durant el cap de setmana, el centre de l'anticicló de les Açores es desplaçarà cap al nord. Aquest moviment afavorirà l'arribada d'un front fred i l'entrada de vents de nord a Catalunya. Tot plegat comportarà un canvi d'aires entre dissabte i diumenge. 
Sol, núvols prims i xàfecs a última hora per l'extrem nordLa matinada ha estat de cel enterbolit per núvols alts i mitjans. Els núvols prims s'acabaran de retirar al llarg del matí per la façana litoral, i el cel quedarà serè durant unes hores a la major part de Catalunya, abans de l'arribada del front fred. Tot i això, també veurem alguns núvols baixos costaners entre el litoral central i el sud de la Costa Brava.A la tarda, dominarà el sol en general, però creixeran nuvolades al Pirineu. A partir del vespre, arribarà un front de núvols que taparà el cel a l'extrem nord. Es preveuen tímides precipitacions a última hora, primer per la Vall d'Aran i l'Alt Pirineu, i després, per l'extrem nord del Pirineu oriental i fins a l'Albera, potser ja després de la mitjanit. Màximes de més de 30 °CAbans del pas del front, la temperatura pujarà. Els valors de primera hora s'han recuperat de manera més clara per l'extrem nord-est. Molts valors han quedat entre 12 i 16 ºC, i han resistit alguns valors propers als 20 ºC al litoral central. Per altra banda, les màximes pujaran entre 2 i 4 °C en general. Els valors més alts superaran els 30 °C a les Terres de l'Ebre i per Ponent, i arribaran als 29 o 30 °C per la Costa Daurada i el prelitoral central. #mapa_refixed {height:800px}@media (max-width: 767px){#mapa_refixed {height:550px;}} Diumenge, baixada de la temperatura i més núvols al nord i estL'últim dia de la setmana veurem entrar el cerç o mestral i la tramuntana, que portaran aires més nets i frescos. Però a la costa, la influència del rebuf provocarà alguns xàfecs de matinada i durant el matí cap al nord-est i el litoral. 

