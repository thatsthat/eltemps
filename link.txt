Els núvols guanyen terreny i la calor afluixa

Avui arriba el primer front de la setmana

Aquest dilluns, un front de núvols poc actiu afectarà especialment el nord del país. De tota manera, de matinada es poden formar tempestes fortes a la Vall d'Aran i la zona nord del Pallars Sobirà, amb aiguats sobtats, molta llampegada i pedregades, fins i tot amb ratxes intenses de vent. Posteriorment, durant el matí, el cel es mantindrà força ennuvolat a moltes comarques, amb possibilitat d'algun ruixat dispers, sobretot a la meitat nord. Aquest escenari afavorirà que les temperatures no pugin tant com en dies anteriors, tot i que seguiran sent càlides, amb valors tropicals en molts punts de la costa. Mínimes de 19 a 22 graus a la costa i al voltant dels 18 graus al Pla de Lleida. A primera hora de la jornada ja es notaràn una davallada moderada del termòmetre al Pirineu, uns 3 o 4 graus menys.

Temps més insegur i primaveral (Setcases, Joan Pérez)

A la tarda s'obriran clarianes, especialment fora del Pirineu, on els núvols continuaran ben presents i amb risc d'algun ruixat aïllat, localment amb tempesta al nord del Ripollès. En general, la calor començarà a afluixar i, fins i tot, a l'interior costarà que les màximes arribin als 32 o 33 °C.

 

Nous fronts per a dimarts i dimecres

La bombolla d'aire càlid del cap de setmana es retirarà cap a la Mediterrània i es debilitarà sobre el sud d'Espanya. Això permetrà l'entrada de successius fronts atlàntics, que faran que el temps sigui més insegur, amb més ruixats i una calor més moderada. Dimecres es preveu un ambient més suau i propi per l'època de l'any o dos graus per sobre de la mitjana, res a veure amb la calor tant forta que hem viscut des de dijous  fins diumenge. Potser diluns no plourà gaire, al Pirineu, però les tempestes es tornaran més potents (amb possibles pedregades) les tardes de dimarts i dimecres. Aleshores, la temperatura oscil·laria de 25 a 30 graus a bona part del país.
