Continuarem parlant de temps tranquil aquestes pròximes hores, amb altes pressions i un anticicló de les Açores que tindrà tendència a reforçar-se damunt l'oceà Atlàntic de manera que no preveiem cap gran pertorbació a curt termini. Tot i això, algun matís a comentar. Boires matinals El matí de dimecres ens portarà bancs de boires matinals a molts punts de la depressió Central, des de Ponent fins a Osona, passant pel Bages o l'Anoia, que s'aniran trencant amb el pas de les hores. També hi haurà alguns núvols baixos a punts de la costa central que també tindran tendència a desfer-se durant la primera part del matí. A la tarda creixerà alguna nuvolada a punts del Pirineu o del nord-est que poden deixar algun ruixat molt local a zones muntanyoses. Ja a partir de mitja tarda arribaran bandes de núvols prims des de les comarques del nord del país que faran que tinguem un capvespre mig enteranyinat en aquest sector. 
La temperatura es manté estable Aquest dimecres tindrem poques diferències pel que fa a la temperatura. Per començar la jornada una mica de fresca matinal, amb mínimes que entre els 11 i 15 graus a l'interior, els 16 i 19 a la costa i per sota dels 10 a la zona del Pirineu. Tampoc variaran les màximes, amb valors ubicats entre els 23 i els 27 graus en conjunt. L'ambient serà ben agradable a les hores centrals del dia. #mapa_refixed {height:800px}@media (max-width: 767px){#mapa_refixed {height:550px;}} I dijous... Hem d'esperar alguns ruixats a punts de la costa i prelitoral central i de nou bancs de boira matinal que donaran pas al sol. A la tarda es mantindran els núvols al litoral central i s'hi afegiran nuvolades al Pirineu i altres zones de l'interior del nord-est. Temperatura sense canvis.
