Comença un tram de la setmana on recuperarem les constants típiques de l'estiu pel que fa a la temperatura. El mestral i la tramuntana deixaran pas a un vent del sud que farà pujar lleugerament la temperatura, prou per situar-la en els valors aproximadament normals per l'època entre divendres i dissabte. Sortida del sol a la plana de Vic (Adrià Piñol)Sol i núvolsEl matí serà de sol en general, però amb el matís dels núvols baixos que es poden localitzar a l'entorn del litoral i prelitoral central i nord, i també a l'est de la Catalunya Central. Es podria escapar alguna gota despistada entre el nord del Camp de Tarragona i el prelitoral central.A la tarda, les nuvolades de calor creixeran en punts del Pirineu i Prepirineu, i també a l'interior del nord-est, en punts del prelitoral i el massís del Port. No es descarten alguns xàfecs dispersos i de poca intensitat, més probables cap al Ripollès o la Garrotxa. Una mica més de calorLa temperatura mínima ha estat més alta que la de dimecres en general, tret de punts del litoral i prelitoral nord.      El mateix passarà amb les màximes. En aquest cas, es registraran pujades de 3 o 4 ºC en punts de la meitat nord del prelitoral. En canvi, la temperatura es mantindrà a la Costa Daurada i en punts de la Costa Brava. Tindrem màximes de fins a 33 o 34 ºC per Ponent o a l'interior de les Terres de l'Ebre i, puntualment, a la Catalunya Central. A la resta, seguirem entre uns 27 i uns 32 ºC.#mapa_refixed {height:800px}@media (max-width: 767px){#mapa_refixed {height:550px;}}
 I divendres...La temperatura continuarà pujant, però tindrem un cel mig ennuvolat en molts indrets del país i també augmentarà el risc de ruixats al terç nord i al massís del Port. En aquest cas, tindrem tempestes de més intensitat, amb possibilitat de calamarsades. 
