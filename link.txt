El cap de setmana estarà marcat per l'entrada de vents del sud, que faran remuntar la temperatura. La calor s'intensificarà, però sense arribar als valors del cap de setmana passat. La inestabilitat no desapareixerà del tot.Sol, núvols i pocs xàfecs El dissabte ha començat amb restes de núvols baixos repartits pel quadrant nord-est de Catalunya. De matinada han caigut alguns xàfecs, els més destacables al Maresme (8 mm al Masnou i a Caldes d'Estrac). Durant el matí pot escapar-se, encara, alguna gotellada pels volts del Maresme o la Selva però, en general, la nuvolositat s'anirà desfent. A la resta del país, es veurà un cel serè durant la primera part del dia.A partir del migdia creixeran nuvolades al Pirineu i Prepirineu, i també per l'interior del nord-est. Puntualment podran deixar algun xàfec, sobretot pels voltants del Ripollès. El sol es mantindrà a la resta, tot i que arribaran bandes de núvols alts i mitjans cap al vespre per les Terres de l'Ebre. També s'acumularan alguns núvols baixos per la Costa Daurada per la nit.Temperatura cap amuntLa temperatura de primera hora del dia ha estat lleugerament més alta que la de divendres en general, amb algunes pujades de més de 3 ºC en punts del nord i est. Puntualment, han baia er les Terres de l'Ebre i alguns indrets del Camp de Tarragona.      #mapa_refixed {height:800px}@media (max-width: 767px){#mapa_refixed {height:550px;}}
Durant les hores centrals de la jornada, la temperatura començarà a pujar en general, de la mà dels vents del sud, que bufaran amb algun cop fort de tarda al litoral. De moment, la temperatura pujarà poc en general, tot i que en alguns sectors, com l'Aran i el nord de l'Alt Pirineu, o en punts del prelitoral nord, les màximes poden escalar 4 o 5 ºC. En canvi, les màximes baixaran en punts de la Costa Daurada i alguns punts costaners de l'Alt Empordà. Els valors més alts del dia s'assoliran cap a la Catalunya Central, el prelitoral central i Ponent, on poden arribar als 33 o 34 ºC. Molts punts del país estaran entre 28 i 32 ºC. Diumenge, més xàfecsLa inestabilitat anirà en augment diumenge. Entrarà més aire fred per les capes mitjanes i altes de l'atmosfera, en una situació que vol evolucionar cap a la formació d'una dana o bossa freda a l'interior peninsular per a dilluns. De moment, a Catalunya es notarà per un augment de l'activitat dels xàfecs, sobretot durant la tarda. Però també farà més calor, i la temperatura s'enfilarà cap als 35 o 36 ºC per Ponent.  
