L'embossament d'aire fred o dana que aquesta setmana ha estat notícia i que, juntament amb altres factors, ha causat els grans aiguats del País Valencià, continuarà passejant-se al voltant de la península Ibèrica aquests dies vinents, a la vegada que anirà perdent força. Així doncs,  el temps del cap de setmana es mantindrà encara insegur amb alguns xàfecs, els més probables cap al sud del país.

La Ràpita (Paco Cabanes)

Dissabte tornen les precipitacions intenses al Port

Mapes en mà, continuarem parlant de la possibilitat d'alguns ruixats a la zona sud del país, que podran seguir acumulant litres a les comarques properes al massís del Port, a cavall de les Terres de l'Ebre i les comarques de Castelló.

Durant el matí els ruixats també podran afectar punts del litoral i prelitoral central, localment intensos. A la tarda, de forma més irregular. La pluja més abundant i continuarà a l'Ebre. Cap a l'interior i Pirineu es mantindrà el cel variable i el temps estable.

Atenció, perquè podrà tornar a ploure de manera abundant al País Valencià. A la resta, el temps es mantindrà amb poques complicacions. De nou, amb núvols més abundants com més al sud i al litoral, i més clarianes en punts del Pirineu o de les comarques del nord de Ponent. 

La temperatura es mantindrà amb poc canvis: nit i matinada fresca, tot i que no freda, i migdia suau. El vent de component marítim, entre gregal i llevant, continuarà sent el predominant i aportarà humitat, que afavorirà la formació de núvols en aquest sector.

Diumenge, poques novetats mantindrem el temps insegur al litoral i prelitoral.

Es mantindrà el temps insegur al litoral i prelitoral, amb ruixats localement intensos. Que serà més persistent i abundant altre cop a l'entorn de l'Ebre i a la meitat sud de la costa i prelitoral.

Els termòmetres continuaran estables, una mica per sobre de l'habitual per aquestes dates.

No farà fred. De fet, la temperatura se situarà uns 2 o 3 graus per sobre del que seria habitual en aquestes dates, amb nits més fresques, sobretot a l'interior i al Pirineu, on la temperatura nocturna continuarà baixant per sota dels 10 graus.

Sant Fruitós de Bages (Josep Casafont)

I dilluns...

Sota la premissa d'incertesa en el pronòstic, el temps serà més estable, assolellat, i deixaríem enrere l'important episodi de pluges. La temperatura continuarà estable.
