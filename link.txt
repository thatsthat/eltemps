Es presenta un cap de setmana amb un temps típic de la part dura de l'estiu, amb una calor intensa i un predomini del sol sobre els núvols i les nuvolades de tarda.

Domini aclaparador del sol

El dissabte estarà marcat per un sol amb pocs matisos. Esperem alguns núvols matinals en punts de la costa, sobretot al sud de la Costa Daurada, també cap a la vall d'Aran, i alguns núvols alts en trànsit.

Durant les hores centrals del dia creixeran nuvolades de calor en punts de muntanya, però no hi haurà condicions adients per a la formació de tempestes. Al final de la jornada poden tornar els núvols baixos cap al litoral sud.

Calor intensa

La temperatura pujarà un esglaó més en general per l'interior i es mantindrà al litoral. Esperem extrems d'uns 37-38 ºC per Ponent. El vent del sud, deixarà alguns cops forts durant la tarda a la Costa Brava, i farà repuntar la temperatura en punts de l'Empordà, també cap als 37 ºC. Una gran part de Catalunya estarà entre els 30 i els 34 ºC durant les hores centrals del dia.

Diumenge sense canvis

El temps canicular i l'ambient assolellat es mantindrà una jornada més, amb vistes que continuï durant la setmana vinent. Veurem si es donen condicions per a ratificar la primera onada de calor de l'estiu.
