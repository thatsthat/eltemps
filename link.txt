Arriba una situació d'inestabilitat amb força aire fred en altura just el dia de l'arribada de l'estiu. Avui, 20 de juny, a les 22.51, deixarem enrere la primavera i l'entrada del Sol a Càncer donarà pas a l'arribada astronòmica de l'estiu.

Dia de ruixats (Marc Solé)

Últim dia de primavera

Dia de ruixats i de tempestes, que localment poden ser intenses, amb precipitacions que poden descarregar més de 20 litres per metre quadrat en mitja hora a qualsevol punt del país. A la tarda es podran obrir més clarianes a les comarques del nord-est, tot i que encara podran descarregar ruixats en qualsevol punt. Les temperatures aniran a la baixa, sobretot a ponent. L'últim dia de primavera tindrà temperatures que, en general, quedaran per sota dels 30 ºC.

Primer dia d'estiu

Demà ja serà el primer dia complet d'estiu, amb un matí assolellat i amb temperatura matinal relativament baixa, però que tendirà a pujar a migdia i per tornar-se a situar per sobre dels 30 ºC a molts indrets de les Terres de l'Ebre i la Catalunya Central.

A la tarda es repetiran els ruixats i les tempestes al Pirineu, que poden tornar a ser fortes al nord-est de Catalunya.

Què passarà dissabte i diumenge?

El cap de setmana no acabarà de fer net la inestabilitat, amb més sol dissabte, tot i que amb ruixats a la tarda al Pirineu, i un temps més insegur de cara a diumenge, amb més risc de ruixats i tempestes.

Com apunta el temps de la revetlla?

Foto Paco Cabanes

La revetlla perilla una mica a la Costa Daurada, el nord de les comarques de Barcelona i l'interior de Girona i a punts de l'Alt Pirineu.

Mapa de pluja prevista per a la revetlla de Sant Joan
