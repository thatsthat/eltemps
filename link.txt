Aquest dimarts marcarà un punt d'inflexió en el temps. Al final del dia arribarà un canvi de temps que obrirà la porta a més precipitació i a un descens progressiu de la temperatura. Tot plegat, fruit de la inestabilitat que portarà una gran pertorbació atlàntica, que abans havia estat l'huracà Erin. Tot i això, durant una gran part del dia tindrem temps força tranquil. Núvols i clarianes a la Ràpita (Paco Cabanes)Més pluja cap al vespreCom diem, durant bona part del dia tindrem cel assolellat o poc ennuvolat, malgrat que veurem passar alguns núvols alts i mitjans, a estones. A primera hora també es poden acumular alguns núvols baixos als dos extrems del país, en punts de la vall de l'Ebre i al nord de la Costa Brava. Al llarg de la tarda creixeran nuvolades al Pirineu, on pot caure algun primer xàfec. No es descarta que n'arribi algun altre per la zona dels Ports de Tortosa o la Terra Alta. Cap al vespre arribarà un mantell de núvols de més llarg abast, que acabarà tapant el cel arreu. En la fase final del dia esperem nous xàfecs i algunes tempestes, més abundants i intenses cap a l'Aran i l'Alt Pirineu, i més disperses per la resta del terç oest. A partir de la mitjanit, els xàfecs guanyaran extensió per l'interior del país. Tot i que poden afectar moltes comarques, deixaran poca aigua en general. Temperatura en ascensEl dia ha començat amb uns valors una mica més baixos a les Terres de l'Ebre, el sud de Ponent i la Costa Daurada. A la resta, han estat més alts.    #mapa_refixed {height:800px}@media (max-width: 767px){#mapa_refixed {height:550px;}}
Però el més destacat aquest dimarts serà l'ascens de la temperatura diürna, que pujarà 3 o 4 ºC en general, tret de les Terres de l'Ebre, Aran i punts del litoral nord, on es mantindrà. Els valors més alts es registraran a Ponent, on la pujada serà més notable i on es poden assolir els 37 ºC. A una gran part del país quedarem entre 31 i 35 ºC. Serà el dia més calorós de la setmana.I dimecres...Acabarà de passar la línia de xàfecs durant la matinada i el matí, però els xàfecs més intensos arribaran, de nou, a l'oest de cara al vespre. En aquest cas, sí s'esperen registres localment abundants, sobretot al vessant sud de l'Alt Pirineu. La temperatura començarà a baixar i, de cara a dijous, ja ens situarem en valors per sota de la mitjana climàtica per l'època. Si res no canvia, la temperatura quedarà al voltant de la mitjana durant uns quants dies. Així ho indica el meteograma de la ciutat de Barcelona.Meteograma de la ciutat de Barcelona (GEFS / 3Cat)
