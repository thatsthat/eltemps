 

Aquest diumenge, el centre d'altes pressions s'anirà desplaçant cap al canal de la Mànega, mentre que la pertorbació d'Itàlia tendirà a afeblir-se i retirar-se cap a l'est. Això permetrà que el vent vagi de baixa i que la nevada s'aturi. Malgrat tot, encara estan activats els avisos per vent i onatge del Servei Meteorològic de Catalunya.

Verges(Àngel Galán)

Sol i núvols prims

Tot i la previsió de menys vent, el matí encara començarà amb cerç o mestral a les Terres de l'Ebre i el Camp de Tarragona, amb tramuntana a l'Empordà i vent de nord als cims del Pirineu. A partir del migdia afluixaran, però no desapareixeran del tot, sobretot la tramuntana. Al final del dia, el mestral es reactivarà una mica. L'avís per vent està vigent fins al migdia.

Pel que fa a la nevada, ja ha sigut residual durant la matinada al vessant nord del Pirineu. Durant el matí ja no nevarà i només quedaran alguns núvols residuals. En general, tindrem un dia molt assolellat i amb un cel ben blau i net després de la ventada de dissabte. Arribaran algunes bandes de núvols alts amb el pas de les hores, en moviment de nord a sud, i també es veuran alguns núvols lenticulars.

Més amplitud tèrmica

La baixada d'intensitat del vent  afavorit una baixada gairebé general de les temperatures mínimes. Han caigut de  baixin 3 a 5 ºC en molts punts del centre i oest de Catalunya, però les glaçades fora del Pirineu han estat febles i molt puntuals. La temperatura ha pujat clarament a l'entorn del Baix Empordà, la Selva i el Pla de l'Estany.

 

Al migdia, la tendència serà la contrària, i la temperatura tendirà a pujar una mica en general. La pujada serà notable en punts del Pirineu i Prepirineu. Els valors més alts arribaran als 23 o 24 ºC per la Costa Daurada, i als 21 o 22 ºC per Ponent, el prelitoral Central, la Catalunya Central i l'interior del nord-est.

I dilluns...

L'anticicló es consolida i la temperatura pujarà 3 o 4 ºC en general. Serà un dia de pura primavera, amb màximes d'entre 24 i 27 ºC en molts punts de Catalunya.

 

 
