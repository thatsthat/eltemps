Arriben dies de calor. Durant els pròxims deu dies les temperatures seran molt elevades, molt superiors a les habituals per aquestes dates, i el dilluns 29 de juliol s'assoliran les màximes més altres d'aquesta tongada. És probable que ens trobem davant la primera onada de calor, tant per persistència com per extensió.

Cel serè a Pals (Miquel Galceran)

Sol, pocs núvols i ruixats puntuals

La jornada serà estival de cap a cap amb un sol que ens acompanyarà tot el dia. Els únics núvols que es veuran seran de bon matí a la Costa Daurada i els de la tarda als cims del Pirineu. Aquests últims no es descarta que deixin algun ruixat aïllat al Pirineu o al Prepirineu.

Dels 40 als 38 ºC

Matinada tòrrida a l'Empordà per l'arribada d'una tramuntana calenta, amb un termòmetre que durant la nit no baixarà dels 25 ºC. Al migdia, la calor tan intensa de dimecres no es repetirà i baixaran un pèl les temperatures. Tot i això, de calor en farà i molta. Les temperatures més altes del dia es mouran entre els 36 i els 38 ºC al pla de Lleida i, localment, a la Ribera d'Ebre. A la resta del país, les temperatures diürnes es mantindran o baixaran una mica, sense arribar als 35 ºC.

I a la recta final de setmana...

Divendres serà el darrer dia de temperatures contingudes. Amb l'arribada del cap de setmana el mercuri es dispararà amunt per tocar i, fins i tot, superar clarament els 40 ºC, sobretot diumenge. Arriben dies de sol i de poc moviment meteorològic.

 
