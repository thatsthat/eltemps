Pocs canvis en el temps previst per a dijous. Seguim en una situació de baixa tèrmica a l'interior peninsular i de poques condicions per a la formació de tempestes. Seguim pendents de l'evolució de la massa d'aire càlid que ens ha de portar un bon grapat de dies de temperatures per sobre de la mitjana. Per a aquest dijous, es preveu un lleuger repunt de la temperatura.  Sant Jaume d'Enveja (Cristian Bort)Sol o núvols prims i alguna nuvolada de tardaEl cel assolellat es veurà matisat per la presència d'alguns núvols prims al llarg del dia, però bastant menys que ahir, quan van frenar les temperatures diürnes.  A banda, esperem alguns núvols baixos a la Costa Daurada fins a mig matí i al final de la jornada i, puntualment, a la Costa Brava. Per últim, esperem núvols d'evolució cap a l'Aran i l'Alt Pirineu, però és molt poc probable que derivin en algun xàfec.Temperatura en lleuger ascensEls valors de primera hora han estat fins a 4 ºC més alts en punts de l'oest i pel Pirineu occidental, mentre que han baixat a l'Alt Empordà. A la resta, els canvis, cap amunt o cap avall, han sigut poc significatius.    Al migdia, esperem un petit repunt de la temperatura, tot i que en alguns punts del prelitoral nord, el Pirineu i Prepirineu occidental, la pujada pot ser de 3 o 4 ºC. Els valors més alts voltaran els 37 ºC o 38 ºC per Ponent i els 33 o 34 ºC en punts de les Terres de l'Ebre i la Catalunya Central i el prelitoral nord.#mapa_refixed {height:800px}@media (max-width: 767px){#mapa_refixed {height:550px;}}
I divendres...La temperatura serà semblant o puntualment més alta que la de dijous. El sol es veurà matisat per núvols alts, alguns núvols baixos costaners i, de nou, algunes nuvolades de tarda pel Pirineu, en aquest cas amb més possibilitat de xàfecs.
