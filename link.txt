El temps del cap de setmana estarà marcat, en part, per un esdeveniment atípic: la proximitat d'un exhuracà, el Gabrielle. Aquesta pertorbació portarà un canvi de temps diumenge, tot i que encara hi ha incertesa i caldrà veure com ens afectarà exactament. Abans, tindrem un dissabte més tranquil.
Dissabte variable Serà un dia de cel variable, amb moltes estones de sol. Els núvols seran de tipus baix a l'entorn del litoral, sobretot al llarg de la meitat nord de la costa, i també en punts d'interior del nord-est de cara al vespre. Tot i aquests núvols, no esperem pluja o, a tot estirar, algun plugim transitori, més probable durant la segona part del dia i al nord-est. D'altra banda, per l'oest aniran entrant bandes de núvols alts i mitjans al llarg de la jornada. Amb tot, durant les hores centrals del dissabte, predominaran les clarianes o la sensació de sol a moltes comarques d'interior. Temperatura en ascens Hem començat el dia amb valors de primera hora més alts que els de divendres, sobretot per l'Alt Pirineu i el ter¿sud del país. En canvi, han baixat per l'extrem nord-est, sobretot a l'Alt Empordà. La pujada de la temperatura es notarà més al migdia. Tindrem valors 3 o 4 ºC més alts en general, tret de la façana litoral i bona part del prelitoral, on les màximes seran semblants a les del dia anterior. Els valors més alts, situats a Ponent, arribaran als 27 o 28 ºC. En punts d'interior de les Terres de l'Ebre, la Catalunya Central i el prelitoral central, arribarem a uns 26 o 27 ºC. #mapa_refixed {height:800px}@media (max-width: 767px){#mapa_refixed {height:550px;}} Diumenge, pendents del Gabrielle L'arribada de l'exhuracà Gabrielle a l'oest peninsular ens afectarà aquest diumenge, però no directament. L'ull de la pertorbació se situarà, probablement, al golf de Cadis. Des d'allà, enviarà bandes de núvols que arribaran a Catalunya, i deixaran alguns xàfecs, sobretot a la tarda. 
