El canvi de dinàmica, iniciat ahir a la nit, s'accentuarà aquest dimecres. Arribaran diverses tongades de tempestes més actives i la temperatura començarà a davallar. La part més complicada de la jornada serà, molt probablement, el vespre. Tot plegat, com a conseqüència d'un gran solc d'aire fred en altura, associat a la gran borrasca atlàntica, que abans havia estat l'huracà Erin.Cortines de pluja al Berguedà (Jaume Cusidó)Dia de xàfecsEl dia serà de trànsit constant de núvols, que aniran deixant xàfecs dispersos, alternant amb pauses, i amb menys possibilitat de pluja cap a l'est del país, en general. Dintre d'aquest esquema, mirem d'especificar una mica les franges del dia. Durant la matinada i el matí anirà passant una primera línia d'inestabilitat, amb núvols en moviment de sud-oest a nord-est, que deixaran precipitacions irregulars, transitòries, més freqüents cap al nord i oest, i menys probables com més cap a la meita sud del litoral. Els registres seran poc abundants en general, tret del vessant sud de l'Aran i l'Alt Pirineu, on plourà una mica més, però aquestes tempestes matineres són més actives del previst inicialment, i poden descarregar amb intensitat.  Bon dia! Comencem amb tempestes #Radar @meteocat ��Podeu seguir el temps actual a la secció "Quin temps fa ara?" al portal d'@eltempsTV3 ➡ https://t.co/x9cQfxOSHX #ElTemps3Cat pic.twitter.com/eizeetZT2b— Alberto Alcántara (@alcantara_alb) August 27, 2025De cara a la tarda, tindrem estones de pausa i clarianes, sobretot per la meitat est, mentre que les nuvolades continuaran sent més probables cap a l'oest, amb més possibilitat de xàfecs cap a l'Alt Pirineu i altres punts com la Terra Alta. En aquesta fase del dia, tindrem més ruixats i tempestes localment intensos. També podrem tenir algunes calamarsades. El Servei Meteorològic de Catalunya ha activat l'avís per intensitat de pluja. Amb el pas de les hores, i l'arribada del vespre, entrarà un petit front, una línia de núvols molt més compacta, i els xàfecs s'intensificaran encara més i s'estendran per bona part de l'interior del país. Tindran continuïtat, veurem a quina velocitat, durant la matinada. Els registres ja podran ser molt abundants al vessant sud de l'Alt Pirineu Occidental. Temperatura en descensLa temperatura mínima ha anat amunt i avall, depenent de la zona. Pel que fa a la màxima, començarà a baixar, de manera tímida en general, i amb algunes baixades de 3 o 4 ºC a l'interior de les Terres de l'Ebre o al Pirineu i Prepirineu. A la façana litoral encara es registraran valors molt semblants als de dimarts, fins i tot puntualment més alts. Els valors més alts, per Ponent, arribaran a uns 34 o 35 ºC.   #mapa_refixed {height:800px}@media (max-width: 767px){#mapa_refixed {height:550px;}}
I dijous...El temps continuarà molt insegur, amb un primer front en retirada i un segon front que portarà més xàfecs i tempestes. Cal esperar l'actualització dels mapes perquè encara mostren certa dispersió de pronòstic. Tot indica que el gruix de la precipitació es concentrarà al nord i est de Catalunya. Estan activats els avisos per intensitat de pluja. Notarem, de manera molt més clara i general, la davallada de la temperatura. 
