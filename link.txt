La glopada de calor d'aquests darrers dies comença a retirar-se i els ruixats de tarda guanyen més terreny 
 

Diumenge, últim dia de calor de juliol

El sol tornarà a ser protagonista, amb calor novament de ple estiu, però difícilment amb rècords de calor per a un mes de maig. La jornada començarà amb poca fresca i moltes mínimes tropicals, no només a la costa, Alguns núvols prims durant el matí i boires baixes al Pirineu Oriental, Prepirineu i Osona, on hi ha plogut fort i pedregat. Aquí es notarà una refrescada.

A la tarda les temperatures màximes a l'interior tornaran a arribar als 35 °C, sobretot a les zones més càlides de ponent o Terres de l'Ebre, però també l'interior de les comarques de Girona, com a la Selva, el Gironès, el Pla de l'Estany, l'Empordà i la baixa Garrotxa.

 

Més nuvolades de tarda al Pirineu

S'espera una tarda més insegura al Pirineu, on hi haurà més condicions perquè la mateixa calor faci créixer núvols amb força. Començaran a aparèixer a mig matí i serà al llarg de la tarda quan, de manera puntual, podran acabar generant algun patac d'aigua, xàfec o localment alguna tempesta forta. Els més importants s'esperen a l'Alt Pirineu i al Ripollès, Cerdanya i al Berguedà, zones on el Servei Meteorològic de Catalunya hi preveu més de 20 litres/m2 de precipitació en mitja hora (avís de perill per intensitat de precipitació). Riec elevat d'aiguats sobtats, descàrregues elèctriques i ratxes de vent associades a les tamborinades.
