Sembla que la situació meteorològica té tendència a canviar els pròxims dies. Hi ha aire fred a l'oest de la Península que podria avançar cap a Catalunya al final del cap de setmana, i també pel sud arribaria una ona africana de l'est que podria fer que el mes de setembre comencés amb precipitacions destacables. Caldrà anar-ho seguint per veure si es confirma.

Eva Gené, Vilanova de la Barca

Insegur i...
 

Aquest divendres la nuvolositat serà molt variable. Hi haurà clarianes, però també nuvolades que creixeran amb força, núvols alts en trànsit, boirines matinals i molta humitat, amb vents de llevant i sensació de xafogor.

Entre la tarda i el vespre creixeran ruixats per l'Aran i l'Alt Pirineu, i també entraran alguns xàfecs per la resta de l'oest de Catalunya. Localment amb alguna tempesta que pot descarregar amb força. L'ambient refrescarà després de les precipitacions.

Sílvia Vallès, Ripoll

Temperatura amb pocs canvis

El dia ha començat amb valors entre 1 i 3 ºC més baixos que ahir en general, mentre que les màximes seran semblants o lleugerament més baixes. Els valors més alts arribaran a uns 34 ºC per Ponent. Ens mourem entre 28 i 32 ºC a una gran part de Catalunya.

 

... i el cap de setmana més insegur encara
 

Dissabte, la nuvolositat tornarà a ser variable, i es repetiran alguns xàfecs dispersos. El vent serà de llevant i la mar s'alterarà força a tot el litoral. Alerta si es va a la platja, que molt probablement la bandera serà groga o vermella a causa de l'estat de la mar. Diumenge, arribarà més aire fred per les capes altes atmosfèriques, i la possibilitat de xàfecs augmentarà.

I la setmana vinent?

Els mapes avançats de pronòstic donen una situació de pluges de cara  la setmana que ve, amb tempestes que portarien acumulacions d'aigua superiors a les normals per a l'època, com mostra aquest mapa d'anomalia de precipitació prevista entre el 2 i el 8 de setembre.

 

 

És de destacar també la situació que marquen els mapes a l'oest del Sàhara, amb pluja molt per sobre del que és normal a la zona de l'Atles entre el Marroc i Algèria. Caldrà anar-ho seguint, però podria tractar-se d'una situació molt complicada en aquella zona.
