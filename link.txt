Amb els mapes d'avui en mà, dissabte serà el dia més inestable del que queda de setmana. Acabarà de passar el solc d'aire fred per la vertical de casa nostra i alimentarà ruixats i tronades irregulars però localment fortes.Xàfecs localment intensosSerà un altre dia de nuvolositat abundant, sobretot entre la matinada i la primera part de la tarda. Els núvols es combinaran amb algunes escletxes de sol, però els xàfecs seran els protagonistes, amb registres poc abundants en general, tot i que cauran alguns patacs d'aigua en poc temps. El Servei Meteorològic de Catalunya ha activat l'avís per intensitat de pluja. La primera mostra, els 40 mm de La Quar, al Berguedà, dels quals 31 han caigut en 10 minuts, segons comunicava el Servei Meteorològic de Catalunya.Durant la primera part del dia, la pluja més intensa i abundant es desplaçarà per la meitat nord i, de manera molt més dispersa, pel litoral i prelitoral sud.  Bon dia! Pluja a la meitat nord i a la Costa Daurada. Activats avisos per intensitat de pluja i temps violent.Podeu seguir el temps actual a la secció "Quin temps fa ara?" al portal d'#ElTemps3Cat https://t.co/x9cQfxOSHX pic.twitter.com/3xPpH7gZIG— Alberto Alcántara (@alcantara_alb) September 13, 2025Durant la segona part del dia, plourà més cap al quadrant nord-est, amb més intensitat cap a l'interior de les comarques de Girona, a la Costa Brava i al nord de la Costa Central.En general, la pluja no arribarà, o ho farà de manera molt més dispersa i amb quantitats poc abundants, a les comarques de Ponent, al Camp de Tarragona, al sud de la Costa Central, i a les Terres de l'Ebre, amb l'excepció del massís del Port, on sí que pot caure algun xàfec més notable.Temperatura normal per l'èpocaLa temperatura es mantindrà en valors força semblants als habituals en aquestes dates de mitjans del mes de setembre. Això vol dir que les mínimes se situaran entre els 16 i els 22 ºC, més baixes al Pirineu, i les màximes s'ubicaran entre els 25 i els 30 ºC en molts casos. Poden quedar lleugerament per sobre a les comarques de Ponent o de l'interior de les Terres de l'Ebre.  #mapa_refixed {height:800px}@media (max-width: 767px){#mapa_refixed {height:550px;}}
Diumenge torna l'anticiclóEl temps s'estabilitzarà i el sol serà el clar protagonista de la jornada, tot i que encara poden caure alguns xàfecs matinals a la Costa Daurada i de tarda al Pirineu Oriental. La temperatura seguirà marcant valors habituals per l'època. 
