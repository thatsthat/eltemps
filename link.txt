Durant els propers tres dies, de diumenge a Sant Joan, estarem sota una bombolla d'aire molt càlid procedent del nord d'Àfrica que mantindrà les temperatures totalment disparades, molt per sobre dels valors normals del darrer terç de juny. Només aquest diumenge baixarà una mica el termòmetre, de 1 a 3 graus menys. Al Pirineu poden quedar 4 o 5 graus més baixes que dissabte.

Ja som a l'estiu, el primer dia oficial de l'estiu astronòmic, però l'ambient càlid ja fa molts dies que és entre nosaltres. El 10 de juny es van registrar els primers 38 graus a Torres de Segre, el 17 de juny, els 39 graus a Lleida, i aquest dissabte han arribat a 40 ºC a Alcarràs i Llimiana. Lleida se n'ha quedat a les portes, amb 39,4ºC.

Sol naixent a Begur (Miquel Galceran)

Sol i ruixats de calor

El cap de setmana començarà amb cel serè, amb un cel net de núvols. Unes primeres hores d'aquest diumenge amb cel serè i poca calor per gaudir de la temperatura agradable del matí, almenys lluny del mar. Ara bé, com sol passar en dies molt càlids, a partir del migdia, apareixeran els núvols sobre les zones de muntanya del nord del país. Els primers ruixats apareixeran a primera hora de la tarda cap al Ripollès, Cerdanya i Alt Urgell, per avançar cap al  Solsonès,  Berguedà, Garrotxa, Osona i Lluçanès. També se n'esperen al Pallars, punts de Lleida i, localment, al massís del Port. Els ruixats seran puntuals, moderats i acompanyats de tempesta i pedra. Unes precipitacions que desapareixeran a darrera hora del dia.

Calor en lleugera davallada  amb màximes de 33 a 37 ºC

Des del 10 de juny, a Catalunya, les temperatures màximes estan superant els 36 ºC, tendència que es mantindrà cinc dies més. Aquest diumenge la temperatura de dia baixarà de 1 a 3 graus. Al Pirineu poden davallar 4 o 5 graus, s'hi coneixerà més. La encara pot ser extrema al Segrià i al Pla d'Urgell, on hi ha avís de calor emès pel Meteocat. S'hi esperen valors de 36 o 37 ºC a les comarques a punts de Ponent, sense descartar alguna zona amb 38ºC.

 Del sol a les tronades

Si bé el matí serà assolellat, els núvols apareixeran al nord del país més d'hora que altres dies. De fet, a mig matí apareixeran els núvols sobre el Pirineu i cap al migdia ja cauran els primers ruixats al Pirineu occidental. A primera hora de la tarda, les precipitacions es presentaran a qualsevol indret del Pirineu, però de curta durada. En principi, cap al vespre només en quedaran cap al nord del pla de Lleida. Els ruixats seran localmenet forts, amb pedra o calamarça. I també amb molta activitat elèctrica. Precaució amb els llamps, els aiguats i fortes ventades que poden desencadenar aquestes tamborinades.

Dia de platja, l'Escala (Marta Parés)

Calor molt intensa, però menys que dissabte

L'entrada d'aire càlid procedent del nord d'Àfrica segueix i seguirà abraçant tota la meitat est de la península Ibèrica. No tindrà la intensitat d'altres dies i això permetrà que les màximes es distancien una mica dels 40 ºC. Les màximes més altes del dia rondaran els 38 ºC a Ponent i els 34 a la Catalunya Central. Serà una baixada efímera de les temperatures abans de la remuntada que tindrem a partir de dilluns.

 
