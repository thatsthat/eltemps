Dilluns, la pertorbació derivada de l'antic huracà Gabrielle estarà molt desdibuixada, però es localitzarà al sud-est peninsular, i això farà que els vents de llevant mantinguin unes quantes hores més la pluja, sobretot al sud de Catalunya i al País Valencià. Es manté en alerta el pla Inuncat. Més pluja cap al sudLa matinada ha estat de núvols abundants en general, i de pluja que s'ha mantingut a l'extrem sud amb intensitats localment torrencials i acumulacions de pluja que des d'ahir ja superen els 200 mm en alguns casos, per exemple, a la mateixa capital del Montsià, Amposta. De manera més aïllada també ha descarregat en altres punts d'interior de la meitat sud i oest del país. El matí pot portar unes hores de treva general, però es mantindran les nuvolades cap al sud, amb possibilitat de més pluja. A la meitat nord de Catalunya, veurem una barreja de núvols i clarianes, amb més presència del sol cap al nord-est.Durant la tarda, creixeran nous ruixats i tempestes al Pirineu i Prepirineu, i al nord de la Catalunya Central. Però la pluja més intensa continuarà sent més probable a l'extrem sud, fins a la primera part de la tarda. El Servei Meteorològic de Catalunya té activats els avisos per intensitat i acumulació de pluja. Els registres poden ser extremadament abundants en punts del massís del Port, on també es poden superar els 200 mm. Fins a 26 ºC al centre del diaLa temperatura de primera hora ha baixat un parell de graus en molts casos, i la màxima serà 3 o 4 ºC més baixa pel terç oest, fins i tot més en punts de les Terres de l'Ebre.Per contra, els valors diürns pujaran 3 o 4 ºC a l'extrem nord-est. Els valors més alts voltaran els 26 ºC per Ponent, la Catalunya Central i el prelitoral central, i a l'interior del nord-est. #mapa_refixed {height:800px}@media (max-width: 767px){#mapa_refixed {height:550px;}} I dimarts...Recuperarem una certa calma i el sol s'imposarà durant bona part del dia en moltes comarques. Els xàfecs de tarda es concentraran al Pirineu, Prepirineu i a l'interior del nord-est, i la temperatura diürna pujarà de manera clara cap a les Terres de l'Ebre. 
