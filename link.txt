L'anticicló continua garantint-nos un temps estable i una bombolla d'aire càlid ens porta temperatures estiuenques, que s'alcen per damunt dels 35 graus en alguns casos. Un ambient estiuenc que té els dies comptats i fins i tot les hores, ja que aquest cap de setmana l'arribada d'un solc d'aire fred, que pot derivar en una dana en dies posteriors, inestabilitzarà clarament el temps.Continua el temps assolellatAbans dels canvis, però tindrem al davant una nova jornada de temps estable, marcada pel sol però també per l'aparició de núvols baixos a la costa i al prelitoral, especialment a primeres hores del matí i partir de mitja tarda. Al centre del dia aquesta nuvolositat serà més trencada i durant la tarda es mantindrà la calma, només amb alguna nuvolada esquifida al Pirineu i algunes pinzellades de núvols prims, que aniran a més a partir del vespre. Però de pluja no n'esperem, ni de bon tros.
Últims dies de calor estiuencaLa temperatura d'aquest divendres encara variarà poc. A primera hora, si fa o no fa, hem tingut valors semblants als darrers matins, amb nits tropicals i xafogor més marcada al litoral fruit de la humitat i núvols. En general, mínimes d'entre 17 i 21 graus. #mapa_refixed {height:800px}@media (max-width: 767px){#mapa_refixed {height:550px;}} Al centre del dia, la temperatura podrà recular un parell de graus a tot estirar i en pocs casos, com a primer símptoma de la baixada notable i contundent que preveiem, coincidint amb el canvi de setmana i l'arribada de la tardor aquest diumenge, quan passin dinou minuts de les vuit del vespre. De moment encara haurem de parlar d'unes màximes situades entre els 27 i els 33 graus en general.I el cap de setmana...Dissabte ja tindrem algun primer símptoma de canvi, però serà diumenge quan esperem una tongada de ruixats, xàfecs i tempestes que poden deixar acumulacions localment importants de precipitació. A partir d'aleshores entrarà el vent del nord, la temperatura baixarà i se situarà per sota del que seria habitual. Arribarà de cop l'ambient de tardor, en alguns casos avançada, que fins i tot podria enfarinar a cotes mitjanes i sobretot altes del Pirineu.
