 La inestabilitat anirà en augment aquest diumenge. Entrarà més aire fred per les capes mitjanes i altes de l'atmosfera, en una situació que va evolucionant cap a la formació d'una petita dana o bossa freda per a dilluns principis de setmana, tot i que els mapes indiquen que quedarà situada molt lluny de Catalunya. De moment, a casa nostra sí que notarem un augment de l'activitat dels xàfecs.  Cumulonimbus vist des de Manresa (Roser Sala)Més núvols i més xàfecsLa nuvolositat ha augmentat durant la matinada pel terç sud, amb un registre de precipitació de fins a 4 mm a Ulldecona. Al llarg del matí, la nuvolositat es repartirà pel litoral i prelitoral sud i central. No es pot descartar la possibilitat d'alguna gotellada en aquest sector fins al migdia. El matí serà més assolellat pel terç oest, per la Catalunya Central i el terç nord del país. De cara a la tarda, s'espera més moviment meteorològic, amb el creixement de nuvolades que farà més probables els xàfecs puntualment intensos, sobretot en punts d'interior de la meitat nord del país, del prelitoral cap a la Catalunya Central, les comarques de Ponent, el Prepirineu i el Pirineu. A l'interior de la meitat sud, no es pot descartar algun ruixat, però molt més puntual. En general, els xàfecs deixaran poca aigua, però puntualment es poden registrar entre 30 i 40 mm, i poden anar acompanyats de tempesta amb calamarsa i ventades. El Servei Meteorològic de Catalunya ha activat un avís per intensitat de pluja.Més calorLa temperatura mínima ha repuntat de manera clara a l'oest de Catalunya, sobretot a Ponent, a l'interior de les Terres de l'Ebre i a l'interior del Camp de Tarragona. En canvi, pujarà poc o gens a la resta del país. Fins i tot, ha baixat a l'Empordà.    #mapa_refixed {height:800px}@media (max-width: 767px){#mapa_refixed {height:550px;}}
Al migdia, la pujada es notarà sobretot a les comarques de Ponent, on la temperatura s'enfilarà cap als 35. A la façana litoral i prelitoral, esperem valors semblants als de dissabte, o fins i tot una mica inferiors. I dilluns...Serà un dia de temps una mica caòtic, amb arribada de ruixats que poden afectar la meitat sud durant el matí, i més al terç nord durant la tarda. La temperatura encara repuntarà una mica més en alguns casos, sobretot per l'interior de les Terres de l'Ebre i el prelitoral nord, però les màximes més altes estaran a Ponent, al voltant del 37 ºC. 
