Dilluns arribarà la tardor astronòmica, i ho farà acompanyada d'un canvi de temps molt adient, que començarà diumenge. Arribarà un gran solc d'aire fred per les capes mitjanes i altes de l'atmosfera, per reforçar una petita borrasca en superfície. Abans, però, tindrem un dissabte de transició, amb núvols però amb poca pluja. 
Dissabte, el temps aguantaCom a aperitiu del canvi gros de diumenge, arribarà una petita línia d'inestabilitat. Al mateix temps, al llarg de dissabte s'anirà configurant una petita depressió sobre el País Valencià. Tindrem un dia variable, amb precipitacions escasses. Nuvolositat en augmentEl flux de vent marítim mantindrà l'ambient xafogós i la nuvolositat de tipus baix a la façana litoral a l'est de la Catalunya Central. És possible que es registrin alguns plugims transitoris, o algun xàfec, sobretot durant el matí, al voltant de la Costa Central o la Costa Daurada. A la resta de Catalunya, el cel es veurà assolellat o enteranyinat pel pas de núvols prims.A partir de la tarda, la nuvolositat augmentarà per l'oest de Catalunya, per l'arribada de la línia d'inestabilitat. Arribaran núvols alts i mitjos, i núvols més compactes al final. És probable que deixin alguns xàfecs poc abundants cap a l'extrem oest del país, sobretot al nord-oest.Temperatura amb pocs canvisDe moment, no notarem gaires canvis pel que fa a l'ambient, calorós i xafogós en general. La mínima ha pujat lleugerament en general, i de manera més clara cap a l'Empordà i al Camp de Tarragona. En canvi, ha baixat en alguns punts d'interior. #mapa_refixed {height:800px}@media (max-width: 767px){#mapa_refixed {height:550px;}} La màxima també pot baixar lleugerament, tret del litoral, on es mantindrà, i de la Vall d'Aran i altres punts de l'Alt Pirineu, on començarà a baixar més clarament. Els valors més alts del dia es registraran a Ponent i a l'interior de l'Alt Empordà, on arribaran als 31 o 32 ºC. En general estarem entre 26 i 30 ºC.Diumenge, dia de plujaL'últim diumenge de l'estiu serà de pluja a moltes comarques. Arribarà el solc d'aire fred, i ens afectarà la part davantera, la més activa. El canvi de temps arribarà durant la primera part del dia a l'oest i centre del país, i s'anirà concentrant després al litoral i al terç nord. El Servei Meteorològic de Catalunya ha activat avisos per intensitat de pluja. Protecció Civil ha posat en alerta el pla Inuncat i els Bombers de la Generalitat demanen prudència en les sortides al medi natural. 
Precipitacions intenses i abundantsQuan diem que el canvi arribarà durant la primera part del dia, vol dir que ja tindrem els primers xàfecs al llarg de la matinada, concentrats a l'oest del Pirineu i Pirineu. No es pot descartar que, també de matinada, entrin alguns xàfecs més dispersos i puntuals per altres punts del país, sempre seguint el moviment inicial de sud-oest a nord-est.El matí pot portar algunes hores de treva, amb xàfecs més dispersos pel nord-est, però amb el pas de les hores, les pluges s'aniran generalitzant i intensificant. Avançaran per l'interior de Catalunya i acabaran desembocant a la façana litoral. Tindrem xàfecs localment forts, amb tempesta, quantitats abundants de precipitació i possibles calamarsades. Temperatura en descens per l'interiorCom sempre passa en aquest tipus de situacions, el canvi de temperatura arribarà per fases. D'entrada, es notarà el descens de la temperatura de primera hora a alta muntanya. Al migdia, tindrem baixades de 3 o 4 ºC en molts punts de l'oest, i de més graus al Pirineu, Prepirineu i punts d'interior del nord-est. A la façana litoral, la baixada arribarà durant la nit. Amb tot això, els valors més alts del dia fregaran els 30 ºC a les Terres de l'Ebre i l'interior del nord-est, i els 27 o 28 ºC pel prelitoral i Ponent. 
